[
  {
    "input": "چرا شریعت مردان رو نسبت به تأمین نیاز عاطفی زن الزام نکرده و بیشتر به توصیههای اخلاقی بسنده کرده؟ درحالیکه نیاز عاطفی در زن خیلی شدیده و اگه تأمین نشه ضربۀ زیادی به زن وارد میشه. 🧐",
    "output": "💡| این مسأله بین مرد و زن مشترکه و هیچکدوم موظف به تأمین کامل نیاز عاطفی دیگری نیستن؛ اما باید حداقلِّ حقوق عاطفی رو مراعات کنن و چیزی بیش از این واجب نیست چون قابل اجرا نیست چراکه فاقد ضابطه و شاخصه بوده و بنابراین قابلیت الزام حقوقی نداره. روشنه که اموری از قبیل «مهربانی» و «نامهربانی»، مرز و تعریف مشخصی نداره و واجب کردن مسائل بیحدومرز بیشتر سبب دعوا و درگیریه تا انس و الفت."
  },
  {
    "input": "اصلا کشش و تمایل افراد به جنس مخالف چیز بدیه؟ 🧐",
    "output": "💡| تمایل افراد به جنس مخالف ذاتیه و بهخودیخود بد نیست؛ اگه بیش از حد کنترل بشه، شخص هیچوقت ازدواج نمیکنه و اگه هم اصلاً کنترل نشه، ممکنه منجر به این بشه که خانواده از هم بپاشه. پس این میل جنسی نیست که بده، بلکه نوع مدیریت ماست که میتونه این تمایل رو در مسیر درست یا غلط خودش قرار بده."
  },
  {
    "input": "شکگرایی به چه معناست؟🧐",
    "output": "💡| شکگرایی یا شکاکیت یک سیر تاریخی داره که از یونان باستان و توسط سوفسطائیان شروع شد. سوفیستها کسانی بودن که با وجود دانش علمی گسترده، به حقایق ثابت باور نداشتن و هیچچیزی رو قابل شناخت یقینی نمیدونستن؛ بلکه در اصل اینکه بشه چیزی رو شناخت دچار تردید بودن!"
  },
  {
    "input": "برای ساخت تمدن اسلامی به چه علومی نیاز داریم؟🧐",
    "output": "💡 ساخت تمدن اسلامی بر دوش دانشهاییه که جهانبینی و هست و نیست و باید و نبایدها رو توضیح میده و برای اونها قانون تعریف میکنه و بعد برنامه ارائه میکنه که در اصطلاح به اونها علوم انسانی میگن. علاوهبر این ما برای ساخت تمدن نیاز داریم دست برتر باشیم و از «نانو»، «بیوتکنولوژی» و «آی تی» غافل نشیم. چرا که به گفته دانشمندان تنها این علوم قابلیت رشد در آینده رو دارن."
  },
  {
    "input": "اگه از کارای اشتباه و گناهانمون پشیمون بشیم و بخوایم توبه کنیم باید چی کار کنیم؟🧐",
    "output": "💡| هروقت انسان از خواب غفلت بیدار شد و اصطلاحاً به حالت یقظه رسید، بهتره که اولاً سریع از همۀ گناهان یک توبۀ کلی بکنه؛ و بعد از این، باید توبۀ تفصیلی انجام بده. برای این کار خوبه که سالک طی چند روز، از گناهانی که از اوایل نوجوانی مرتکب شده، فهرستی تهیه کنه که خب شرطش اینه که انسان گناهان رو بشناسه. بعد از این مرحله، سالک باید توی یه مکان خلوت و در تنهایی بهصورت مفصل توبه کنه که برای توبه کردن دستورات مختلفی وجود داره. البته قبل از انجام این دستورالعمل، اول باید گناهان گذشتهش رو جبران کنه."
  },
  {
    "input": "ممکنه آدم فضاییهایی اومده باشن و ذهن ما رو هک کرده باشن و ما توهم کنیم توی این دنیاییم؟ 🧐",
    "output": "💡| اگه فرض کنیم ذهن ما توسط موجوداتی از دنیای دیگه هک شده، تمام مفاهیم و درکهای ما تحتتأثیر اونها قرار میگیره. به همین دلیل، نمیشه به سادگی گفت که آیا ما در توهم هستیم یا نه. البته انبیای الهی هم به این موضوع اشاره کردن که ذهن ما حقایق رو بهطور واقعی و کامل نمیبینه و ما در هالهای از توهمات قرار داریم و برای رسیدن به حقیقت، باید با تلاش و مجاهده این حجابها رو کنار بزنیم."
  },
  {
    "input": "شهود و مکاشفه فقط حاصل توهم و تخیل شخصی انسانه؛ چطور ممکنه تخیلات شخصی یه نفر باعث کشف واقعیت بشه؟! 🧐",
    "output": "💡| هیچکس ادعا نکرده که خطا تو شهود و مکاشفه راه نداره؛ همونطور که تجربۀ انسان خیلی وقتا دچار خطا میشه و همونطور که عقل انسان خیلی وقتا اشتباه میکنه، قلب انسان هم در ادراکات شهودی ممکنه به خطا بیفته. متخصصان روش شهود و دریافتهای باطنی، برای تشخیص دریافت صحیح از غلط، قواعد و چارچوبهایی رو پایهگذاری کردن و شهودها و مکاشفههاشون رو با همون معیارهای علمی ارزیابی میکنن."
  },
  {
    "input": "اگر حجاب برای زن و عدم اختلاط زن و مرد ضروریه، چرا در حج پوشاندن صورت برای زن ممنوع شده و اختلاط در حین طواف و سایر اعمال حج رخ میده؟ 🧐",
    "output": "💡| یکی از ویژگیهای حج، ترک آسایشطلبی و تحمل زحمت در راه خداست. این حکم به این دلیله که آفتاب سوزان گناهان رو پاک کنه و مشابه حرام بودن روزه در عید فطره که هدف اون تشدید حالت عبودیت و یادآوری اختیار انسان در برابر خداست. ازطرفی اسلام، اختلاط غیرضروری که موجب فساد بشه رو منع میکنه. در مکانهای خاص عبادت مانند مکه، حضور مختلط زن و مرد بهدلیل تمرکز بر اعمال عبادی و دوری از مسائل شهوانی، متفاوته و به صحنۀ قیامت تشبیه شده که در اون هم مردم به همدیگه توجهی ندارن."
  },
  {
    "input": "خیلی شنیدیم که آدمای دیندار و مذهبی میگن دین یه مسئلۀ فطریه؛ منظور از فطری بودن دین چیه؟ 🧐",
    "output": "💡| به ساختمان وجودی یک چیز، فطرت میگن و انسان هم فطرتی داره؛ ساختمان وجودی انسان با هدفی خاص ساخته شده و برای رسیدن به این هدف هم اصول و قواعدی وجود داره. اگر انسان بهسوی هدف دیگهای حرکت کنه یا در مسیر حرکت از اصول خاص خودش پیروی نکنه، با ساختمان وجودیش سازگار نیست و درنتیجه بهرهای از عمر خودش نمیبره. پس وقتی میگیم دین فطریه منظورمون اینه که دستورات دین کاملاً مطابق با ساختار وجودی انسانه و به انسانها راهی رو نشون میده تا بتونن توی دنیا همۀ ابعاد وجودیشون رو پرورش بدن."
  },
  {
    "input": "امام رضا علیهالسلام که میدونستن وقتی بخوان هجرت کنن به شهادت میرسن، این سفرشون نوعی خودکشی نبود؟ 🧐",
    "output": "💡| سفر امام رضا علیهالسلام به خراسان یک اقدام الهی و هدفمند بود که با آگاهی از خطرات، برای حفظ دین و جامعۀ اسلامی انجام شد. ایشون قصد داشتند با این حرکت، حقانیت اهل بیت علیهمالسلام رو به مردم نشون بدن. برخلاف خودکشی که به معنای گرفتن جان بدون هیچ دلیل و هدفیه، سفر امام رضا علیهالسلام به سمت هدفی بزرگتر و رسوندن پیام به جامعۀ اسلامی بود. شهادت ایشون آغازگر نهضتهای بعدی در تاریخ اسلام و تشیع شد و نشون داد که فداکاری در راه حق چقدر ارزشمنده."
  },
  {
    "input": "میشه بگید ما توی مسیر سلوک الی الله چه بایدها و نبایدهایی رو باید رعایت کنیم؟ 🧐",
    "output": "💡| مثل همۀ امور مهم زندگی، طی کردن مسیر سلوک هم نیازمند رعایت کردن یه سری قوانین مخصوصه که این قوانین ما رو در درست به جا آوردن برنامههای سلوک در کل مسیر یاری میکنن. منظور از قوانین سلوک دستوراتی هستن که انسان از اول تا آخر سلوک همیشه باید اونا رو مراعات کنه و در کنار همۀ برنامههای سلوکی باید بهشون توجه کنه ازجمله: طلب، رجاء و محبت، خوف و ادب، مجاهده و ریاضت و..."
  },
  {
    "input": "توی انتخاب دوست به چه چیزایی باید دقت کنیم؟ 🧐",
    "output": "💡| دوستیابی صحیح و دقت در ویژگیهای درونی و اخلاقی دوست خیلی خیلی اهمیت داره. چون دوست خوب نعمت بزرگیه که به رسیدن انسان به کمالات کمک میکنه، درحالیکه دوست بد میتونه به انحراف و سقوط منجر بشه. ایمان به اعتقادات و اصول دینی، عاقل و اهل خردمندی بودن، تذکر دادن عیبها و برطرف کردن نیاز های مادی و معنوی ازجمله معیارهاییه که باید بهش توجه کنیم."
  },
  {
    "input": "اینکه در سپاه اصلی و در بین 313 یار امام زمان عجلاللهتعالیفرجهالشریف 50 نفر از بانوان حضور دارن درسته؟ 🧐",
    "output": "💡| بهطور کلی و بر طبق روایات بانوان 3 مدل به یاری حضرت میان: دستۀ اول 50 نفر از 313 نفر حلقۀ اصلی یاران حضرت. دستۀ دوم 400 نفر از 1200 نفری که با حضرت عیسی علیهالسلام رجعت میکنن. دستۀ سوم 13 نفر از اشخاصی که با خود حضرت بقیهالله علیهالسلام رجعت میکنن و مسئولیت پشتیبانی سپاه امام و پرستاری مجروحان جنگی رو به عهده دارن. البته افراد زیادی ممکنه در ستاد مرکزی یاران حضرت نباشن؛ اما هرکدوم بسته به تواناییهای خود در فضایی که هستن، به کمک به قیام حضرت میپردازن."
  },
  {
    "input": "مگه نمیگن حیوانات از امام زمان حساب میبرن، پس چطور در کربلا اسبها روی بدن امام حسین تاختند؟ 🧐",
    "output": "💡| اگر حضرت اراده میکردن، نه دشمنشون توان استفاده از قدرتش برای ضربه زدن به ایشون رو داشت و نه حتی سلاح در دست اونها اثر میکرد؛ اما بهخاطر مصلحتهایی که مدنظرشون بود، ارادهای در این مورد نکردن تا این حوادث طبق روال عادی خودش پیش بره و این اتفاقات رخ بده. در واقع قرار بود ایشون به تراژیکترین حالت ممکن به شهادت برسن تا برای همیشه مشعل فروزانی باشن که به قلب تیرۀ هر انسان بیداری بتابن و به اون نور و عشق ببخشن."
  },
  {
    "input": "چرا صیغۀ عقد دائم حتماً باید به زبان عربی خونده بشه و نمیشه مثلاً به زبان فارسی خوند؟ 🧐",
    "output": "💡| ازدواج در اسلام موضوع خیلی مهمیه و اصلش اینه که این پیوند باید قانونمند باشه. همچنین ازدواج در اسلام یک نوع عبادت هم به حساب میاد و از نظر روحانی هم خیلی ارزش داره. شاید یکی از جهاتی که باید خطبه به زبان عربی خونده بشه اینه که مسلمان ها در دنیا، بهصورت یکپارچه یکی از مناسک دینی رو انجام بدن. البته برخی فقها معتقدن اگر شرایط تلفظ دقیق زبان عربی برای افراد مهیا نباشه، میتونن عقد رو به زبان فارسی جاری کنن. توی این مورد باید به نظر مرجع خودتون مراجعه کنین."
  },
  {
    "input": "چه اشکالی به نظریۀ مغز در خمره وارده؟ چه اشکالی داره که ما فقط یک مغز باشیم و بقیۀ عالم ساخته و پرداختۀ مغز ما باشه؟🧐",
    "output": "💡| بهطور کلی این خیلی حرف خندهدار و پارادوکسیکالیه که بگیم مغز وجود داره و هیچچیز دیگهای وجود نداره، چون بالاخره دیدن و حس کردن یا دلیل بر وجود داشتن هست یا دلیل بر وجود داشتن نیست؛ اگر نباشه مغز زیر سوال میره و اگه باشه مغز و موجودات دیگه باید همراه هم واقعی تلقی بشن."
  },
  {
    "input": "مگه نمیگن خدا بینهایته و همۀ کمالات رو داره؛ پس چرا خدا جسم نداره؟ 🧐",
    "output": "💡| در واقع جسم داشتن یه کمال محسوب نمیشه؛ بلکه ما به موجودی میگیم جسم، که به مکان و زمان و اندازۀ خاصی محدود باشه. پس جسم نداشتن خدا یه کماله!"
  },
  {
    "input": "چطور میشه به چیزی که ندیدیم ایمان پیدا کنیم؟ 🧐",
    "output": "💡| ما هیچ دلیلی نداریم که شناخت انسان محدود به حس بینایی یا یکی از حواس پنجگانه باشه. حتی در یافتههای علوم تجربی که کاملا مبتنیبر حس و تجربۀ مادی هستن هم، دانشمندان به چیزهایی معتقدن که نمیتونن اونها رو ببینن مانند امواج، انرژی و اتمها. بنابراین راه های دیگهای هم برای کشف واقعیت وجود داره."
  },
  {
    "input": "چرا باید بودجۀ کلانی از جمهوری اسلامی برای مردم فلسطینی باشه که صدام رو قدیس میدونن و در هشت سال دفاع مقدس بهصورت داوطلب به نیروهای عراقی میپیوستن و علیه ملت مظلوم ایران میجنگیدن؟ 🧐",
    "output": "💡| محبوبیت صدام بهدلیل اقداماتی بود که در حمایت از فلسطینیها انجام داده بود، حتی اگه او شخصیتی جنایتکار بود. اما بااینحال، همۀ فلسطینیها از صدام حمایت نمیکردن و نمیکنن. البته، حضور افراد یا افرادی از ملیتهای مختلف در جنگ غیرمعمول نبود؛ اما هیچ مدرکی که بر حضور گستردۀ مردم فلسطین بهعنوان یک نیروی نظامی در جنگ ایران و عراق دلالت کنه وجود نداره."
  },
  {
    "input": "سن حضرت خدیجه سلاماللهعلیها هنگام ازدواج با پیامبر اکرم صلیاللهعلیهوآلهوسلم چقدر بوده؟ 🧐",
    "output": "💡| ازنظر تاریخی سن حضرت خدیجه سلاماللهعلیها چیزی بین 25 تا 28 سال بوده و ظاهراً در زمان ازدواج تفاوت سنی خاصی با رسول خدا صلیاللهعلیهوآله نداشتن."
  },
  {
    "input": "عقد ازدواج همهش چند تا جملۀ عربیه. واقعاً با خوندنش چه اتفاقی میفته که دو نفر به هم محرم میشن؟🧐",
    "output": "💡| جاری شدن صیغۀ عقد به این معناست که تعهدی بین زن و مرد برقرار شده و هر دو طرف دارای حقوق و مسئولیتهایی شدن که پیش از این نداشتن. مثلاً زن بعد از ازدواج مکلفه که با هیچ مرد دیگهای رابطۀ زناشویی برقرار نکنه؛ و ازاونطرف برای زن حق نفقه ایجاد میشه و مرد مسئولیت داره که هزینههای لازم زندگی همسرش رو فراهم کنه و ..."
  },
  {
    "input": "چرا مرد نباید از طلا استفاده کنه؟ 🧐",
    "output": "💡| دلایل مختلفی برای این موضوع ذکر شده که بعضی توسط علوم تجربی و آزمایشات به دست اومده، ازجمله اینکه استفادۀ طلا برای آقایون باعث افزایش حداکثری گلبول های سفید در بدن و بروز مشکلات خونی میشه، در عملکرد هورمونهای مردانه مشکل ایجاد میکنه و حتی در مواردی موجب ناباروری هم میشه. از جنبۀ دیگه قراردادن این حکم با توجه به ویژگیهای روحی و جسمی متفاوت زن و مرد انجام شده، و استفاده از طلا برای آقایون باعث پرورش روحیۀ تکبره که با اصل فلسفۀ نماز در تعارضه، علاوهبر همۀ اینها درنظر داشته باشیم هرحکمی مصلحتهایی داره و مطمئنیم چیزی که خدا میگه، به ضررمون نیست. هرچند علتش رو ندونیم."
  },
  {
    "input": "میشه از اهل بیت حاجات کوچیک یا دنیایی هم خواست یا فقط باید ازشون چیزای معنوی و دینی بخوایم؟ 🧐",
    "output": "💡| طبیعیه انسان وقتی محضر افراد بزرگ میرسه، خواستههایی متناسب با بزرگی اون آدم مطرح میکنه، برای همین بهترین درخواستها از اهل بیت علیهمالسلام، طلب حاجتهای مهم انسانی مثل رسیدن به کمال و سعادت حقیقی و عبور از نفس و طلوع عشق خدا در قلب و طلب عافیت و عاقبت به خیریه؛ اما باید توجه داشت که ما فقط در امور بزرگ به خدا و اهل بیت محتاج نیستیم، بلکه ما در برابر خداوند متعال فقر محض و ندار مطلق هستیم و در کوچکترین امور زندگی خودمون هم به خدا محتاجیم، برای همین در روایات ما هم تأکید شده انسان حتی باید حاجات کوچک خودش رو هم از خدا بخواد."
  },
  {
    "input": "چرا وقتی فرزندآوری باعث کلی محدودیت میشه، باز انتظار دارین یک خانم فرزند به دنیا بیاره؟ 🧐",
    "output": "💡| با توجه به اینکه تربیت فرزند و انسانسازی از وظایف مادران هست، میشه گفت مادران جامعه سازندگان پایههای اصلی تمدن یک جامعه هستن. اگر مادری رو به معنای الهی اون فهم و تجربه کنیم این نقش، شیرینی و حلاوتی داره که از لذت هزاران گردش و تفریح بیشتره. اگر بانوان همت کنن و تشکیل خانواده بدن و بعد با نگاهی الهی فرزند بیارن و فرزندان رو بهدرستی تربیت کنن، هرچند این مادران روی صحنه نیستن و از اونها در عالم ظاهر تقدیر به عمل نمیاد؛ ولی در حقیقت همین مادران جامعه رو میسازن."
  },
  {
    "input": "عالم ذر چیه؟ 🧐",
    "output": "💡| قبل از اینکه انسانها توی این عالم قدم بذارن، مراحلی رو طی کردن و از عوالم بالاتر تنزل کردند تا به این عالم رسیدن؛ که به بخشی از این مسیر عالم ذر گفته میشه. در عالم ذر انسانها بهصورت ذرهذره و پراکنده در محضر خداوند متعال حضور پیدا کردن و اونجا یک سری از حقایق عالم رو مشاهده کردن و از همۀ «ذرات» پیمانی مبنیبر توحید و ربوبیت خدا گرفته شد."
  },
  {
    "input": "ممکنه گفته بشه در تقسیم متفاوت ارث تفاوت کارکرد اقتصادی بین مرد و زنی که تشکیل خانواده دادن قابل پذیرشه؛ اما دختر و پسری که نابالغند و یا بالغ هستن ولی هنوز ازدواج نکردن، برای پدر و مادرشون کارکرد اقتصادی متفاوتی ندارن تا دیۀ متفاوتی بهشون تعلق بگیره اما در اسلام تفاوت در دیه نه تنها بین مردان و زنان مجرد بلکه بین دختران و پسران نابالغ و حتی بین جنین دختر و پسر هم برقراره! این تفاوت چطور توضیح داده میشه؟ 🧐",
    "output": "💡| پسر نابالغ یا مرد مجرد در آینده بهصورت طبیعی ازدواج خواهند کرد و وظایف اقتصادی روی دوششون قرار خواهد گرفت. همچنین جنین یا نوزادی که امروز به دنیا اومده بناست در آینده بار اقتصادی پدر و مادر رو به دوش بکشه، پس این اختلاف دیه طبیعیه چون کارکرد اقتصادی فرزند پسر بهصورت بالقوه برای خانواده بیش از دختره و قوانین تابع نوع افراد هستن."
  },
  {
    "input": "میشه بگید شهود چیه؟ آیا با شهود هم میشه به واقعیت دست پیدا کرد؟🧐",
    "output": "💡| بعضی از افراد با دریافتهای قلبی و درونیشون یه نوعی آگاهی رو از واقعیتهای اطرافشون پیدا میکنن، که حس و عقل و تفکر عمومی بهش راه نداره؛ به این ادراکات اختصاصی و غیرهمگانی میگن ادراکات شهودی. ادراکات شهودی مراتب مختلفی دارن و برخی از اونها یقینآور و قابل اعتمادن، درحالیکه برخی دیگه نیاز به تفسیر دارن. پاکی نفس موجب قویتر شدن دریافتهای شهودی میشه و بالاترین درجۀ اون وحی و الهامه."
  },
  {
    "input": "از کجا باید تشخیص بدیم یه مرجع تقلید اعلمه و از بین تمام مراجع اعلم هم مناسبتره؟ 🧐",
    "output": "💡| برای انتخاب مرجع تقلید اعلم، میتونیم به چند نکته توجه کنیم: اول خودمون اگه در مسائل دینی سررشته داریم بررسی کنیم. دوم با آدم های متخصص مشورت کنیم. سوم درنظر گرفتن اجماع نظر علما دربارۀ یک مرجع. و چهارم بررسی شهرت و محبوبیت یک مرجع بین مردم. در نهایت حواسمون باشه با توجه به اهمیت این مسئله، با تحقیق و آگاهی تصمیم بگیریم."
  },
  {
    "input": "تنظیم برنامۀ خواب و اصلاح سبک زندگی چه ارتباطی با حرکت بهسوی خدا داره؟ برنامۀ خواب سالک الی الله باید چجوری باشه؟ 🧐",
    "output": "💡| از مسائل بسیار محوری و اساسی در حرکت بهسوی خداوند تنظیم برنامۀ خوابه. شبانهروز 24 ساعته و به ظاهر همۀ ساعتها با هم مساوی هستن؛ اما این ساعتها هرکدوم آثار و ویژگیهایی دارن که با بقیۀ ساعات متفاوته. بهخاطر همین انسان مؤمنی که تصمیم به حرکت بهسمت خدا گرفته، باید قبل از هرچیز برنامۀ خوابش رو تنظیم کنه. برنامۀ اولیای الهی اینطور بوده که شبها بعداز نماز عشا کمی عبادت میکردن و غذای مختصری میخوردن و استراحت میکردن و آخر شب رو برای بیداری انتخاب میکردن و مشغول به عبادت میشدن؛ اگر شب طولانیتر بود و فرصتی باقی میموند به مطالعه و تحقیق یا رسیدگی به امور منزل میپرداختن."
  },
  {
    "input": "در برخی روایات زیارت حضرت امام رضا علیهالسلام برابر با هزارحج مقبوله؛ چطور ممکنه؟ 🧐",
    "output": "💡| این روایات نمیخواد بگه که مردم به حج نرن و فقط به زیارت مشهد برن. اصلاً این منظور نیست و خود ائمه علیهمالسلام هم به حج رفتن و اون رو بسیار محترم میدونستن؛ اما نکته اینجاست که حج بدون ولایت با زیارتی که مظهر ولایت هست، قابل مقایسه نیست. باید بدونیم که وقتی ما میخواهیم به توحید و یکتاپرستی نزدیک بشیم، کانال ورود به این توحید، ولایته. این راه بدون ولایت واقعاً شدنی نیست و برای رسیدن به کمال معنوی، باید هم به حج توجه کنیم و هم به ولایت ائمه علیهمالسلام."
  },
  {
    "input": "مرگ چجوری اتفاق میفته؟ موقع مرگ چه حالتی برامون پیش میاد؟ مرگ سخته؟ چجوری قراره از دنیا بریم؟🧐",
    "output": "💡|"
  },
  {
    "input": "چطور میشه باور کرد که نقل قول امروز از امام معصوم با گذشت سالها، همون واقعیت زمان صدوره؟ 🧐",
    "output": "💡| هیچکس ادعا نکرده که هر روایتی به امام معصوم منسوب شده عین فرمایش امام هست و برای بررسی اینکه حقیقتا قول امام معصوم هست یا نه علوم مختلفی برای فهم حدیث مثل اصول فقه، رجال و درایه تنظیم شده. از طرفی اهل بیت علیهمالسلام از همون ابتدا مواظبت زیادی بر حفظ و فرآیند گسترش احادیث داشتن که احتمال خطا و تحریف در احادیث رو تا حد زیادی کاهش داده."
  },
  {
    "input": "نظریۀ تکامل با حرف ادیان درمورد خلقت انسان متفاوت نیست؟ چرا باید حرف علمی رو کنار بذاریم و حرف دین رو بپذیریم؟ 🧐",
    "output": "💡| معمولاً تصور دانشمندان غربی بر اینه که کتب الهی کاملاً بیسند و بیاعتبار هستن؛ اما با استدلالهای متعددی میشه وجود خداوند و بعد هم حقانیت انبیا رو اثبات کرد. انبیای الهی خبر دادن که حداقل در رابطه با نوع انسان، تکامل اتفاق نیفتاده و حضرت آدم ابوالبشر علیهالسلام بدون اینکه از پدری متولد بشن به وجود اومدن."
  },
  {
    "input": "سحر و جادو واقعاً وجود داره؟🧐",
    "output": "💡| سحر، جادو، چشم زخم و... واقعیاتیه که وجود داره. ساحران گاهی سعی میکنن با تصرف در تخیل و ذهن مخاطب، واقعیت رو اونطور که وجود نداره نشون بدن، و گاهی اثر بیرونی و عینی داره و تنها بهواسطۀ تصرف خیال مخاطب نیست. باید در نظر داشت مشکلاتی که در زندگی به وجود میاد رو با سحر و جادو توجیه نکنیم، و راهکارهای ایمن موندن از سحر، جادو، چشم زخم و امور اینچنینی رو در نظر داشته باشیم."
  },
  {
    "input": "در قرآن اومده که عرش توسط هشت فرشته حمل میشه. معلومه نویسندهٔ قرآن هیچ علم و دانشی از نیروى جاذبۀ زمین نداشته. دلیل سقوط اجسام بهسمت زمین وجود نیروى جاذبهست. اگر نیروى جاذبه روی عرش اثر نداره، چه نیازى به 8 تا فرشته براى حمل و نقل اونه؟ وچگونه خدا کل کائنات رو خلق کرده؛ اما قادر به غلبه کردن به نیروى جاذبه نیست؟ و اصلاً چرا خدا براى جابهجا شدن نیاز به موجوداتى داره که تختش رو حمل کنند؟ 🧐",
    "output": "💡| عرش مادی نیست و اساساً در نظر گرفتن جاذبه برای اون بیمعناست، چون جاذبه کشش بین دو جسم و از قوانین عالم طبیعته. و اینجا منظور از حمل عرش، حمل تکوینی و وجودی حقایق قدسی بهوسیلۀ فرشتگان هست."
  },
  {
    "input": "چرا در دورۀ عادت ماهیانه زنان نباید نماز بخونن و روزه بگیرن؟ 🧐",
    "output": "💡| عادت ماهیانه یک وضعیت طبیعی برای زنانه و عدم انجام برخی عبادات در این ایام، نوعی بندگی و تبعیت از حکم الهی محسوب میشه. این حالت بههیچوجه به معنای نجس بودن نیست و زنان میتونن ازطریق دعا و ذکر به عبادت ادامه بدن. قرآن نیز حیض رو نوعی رنج معرفی کرده و به زنان در عبادت تخفیف داده. در نهایت، زنان با رسیدن به سن تکلیف زودتر عبادت رو آغاز میکنن و این کمبودها جبران میشه."
  },
  {
    "input": "چرا دنیا به امام زمان نیاز داره؟ 🧐",
    "output": "💡| ازاونجاییکه هدف از خلقت انسان هدایت اونه، «سلسلۀ متصل انبیاء و اوصیاء» برای حفظ هدایت تشـریعی امت، ضروری و لازمه و حتی اگر دو نفر هم روی زمین زندگی کنن، باید یکی از اونها امام و حجت خدا باشه. ازطرفدیگه، وجود امام زنده برای حفظ و هدایت «عالم تکوین» هم واجبه. به عبارت واضحتر «امام زنده» مثل ریسمان متصلی بین آسمان و زمین، و باطن و ظاهره؛ که ازطریق این اتصال و ارتباط، فیوضات و برکات از عالم باطن به عالم ظاهر سرازیر میشه."
  },
  {
    "input": "حتی اگه بپذیریم که اصل قانون ازدواج موقّت پسندیدهست؛ ولی چرا در اسلام، مرد در ازدواج موقت هیچ محدودیتی نداره و میتونه با بینهایت زن ازدواج موقت کنه؟ 🧐",
    "output": "💡| ازدواج با بینهایت همسر بهطور طبیعی امکانپذیر نیست، چون تعداد زنان آمادۀ ازدواج محدوده و در جامعۀ اسلامی، زنان بیشوهر به ندرت وجود دارن بنابراین نیازی به محدودسازی ازدواج موقت وجود نداره، چون امکان تحققش کمه. اما اگر امکانش وجود داشت هم تنها در صورتی ازدواجهای متعدد حلاله که مرد بتونه حقوق همۀ همسران رو رعایت کنه. در غیر این صورت، اصل ازدواج حرامه."
  },
  {
    "input": "آیا اسلام که در 14 قرن پیش اومده، توان مدیریت تمدن در عصر نوین و جدید رو داره؟",
    "output": "حکومت دینی، حکومتیه که بر پایه علم دینی و علوم انسانیِ اسلامی باشه؛ دین، استراتژیهای لازم رو میده و ما باید بر اساس زمان و مکان، اون رو تبدیل به راهکارهای عملیاتی کنیم؛ زیرا اصول کلی حاکم بر زندگی انسان و راهبردهای اون، اموری ثابت هستن و در زمان و مکان تغییر پیدا نمیکنن."
  },
  {
    "input": "میشه بگین منظور عرفا از اسفار اربعه چیه؟ 🧐",
    "output": "💡| عرفا معتقدن هر انسانی برای رسیدن به کمال، چهار سفر سلوکی در پیش داره: سفر اول: حرکت بهسوی خداوند سفر دوم: فانی شدن در خدا و پاک شدن از خود سفر سوم: سفر از عالم توحید بهسمت کثرات سفر چهارم: سفر در میان مخلوقات و دستگیری از اونها"
  },
  {
    "input": "درآمد ادارۀ حوزههای علمیه و شهریۀ طلبهها از کجا تأمین میشه؟ 🧐",
    "output": "💡| شهریهای که به طلاب داده میشه با هزینههایی که برای ادارۀ حوزه استفاده میشه متفاوته. ادارۀ حوزه، بودجۀ مخصوص به خودش رو داره که بخش زیادی از اون صرف اداره تشکیلات حوزه میشه. اما شهریهای که به طلاب پرداخت میشه، به صلاحدید مراجع باتوجه به دین که مشخص کرده خمس در کجا مصرف بشه، از محل خمس که مردم جامعه با میل خودشون پرداخت کردن تامین میشه."
  },
  {
    "input": "«اعوذ بالله من الشیطان الرجیم؛ پناه میبرم به خدا از شر شیطان رانده شده.» میدونیم شیطان وقتی که به آدم سجده نکرد از بهشت رانده شد. و باز هم میدونیم که شیطان آدم و حوا رو توی بهشت فریب داد. پس اگه از بهشت رونده شده، دوباره چطوری به بهشت وارد شده و آدم و حوا رو فریب داده؟🧐",
    "output": "💡| شیطان قبلاً توی بهشت نبوده؛ بلکه در درگاه الهی و در جمع نزدیکان درگاه خداوند بوده و بعد از عصیان، از اون مرتبه هبوط کرده به مرتبۀ پایین؛ درحالیکه «بهشت» جایگاه مؤمنان و بندگان مطیع خداوند در آخرته. از طرفی از مجموع نظرات اینطور برمیاد که منظور از بهشتی که آدم و حوا اول توش بودن، بهشت برزخی بوده که در مقابل بهشت جاویدان آخرت هست. و یقیناً بهشتی که حضرت آدم و حوا در اون سکونت داشتن، بهشت اُخروی نبوده، چون بهشت اُخروی هیچوقت جای ابلیس نیست. و نکتۀ دیگه اینکه کسی که به بهشت اخروی که جاودانه وارد بشه، دیگر ازش خارج نمیشه و در اون جاودانه."
  },
  {
    "input": "چرا بهرهکشی جنسی از کنیزان در شریعت اسلام مجاز شمرده شده؟ چرا مولا حق داره از کنیز بهرۀ جنسی ببره یا او رو به عقد هر کسی خواست در بیاره؟ 🧐",
    "output": "💡| اولاً حق استمتاع جنسی از کنیز، یک حکم عام و همیشگی نیست. ثانیاً حق ارتباط جنسی در اون عصر نه فقط موجب اهانت به زن نبوده؛ بلکه نوعی اکرام و احترام محسوب میشده چون در اون روزگار برای مردان ننگ بود که با کنیزان رابطۀ زناشویی برقرار کنن. در نهایت تحریم ارتباط جنسی با کنیز و آزادی مطلق اون هر دو مفاسدی برای خود کنیز و برای جامعه داره و بنابراین قانونگذار حد میانهای رو انتخاب و سعی کرده تا حد ممکن مصالح کنیز و جامعه حفظ بشه و البته حرمت او هم محفوظ بمونه."
  },
  {
    "input": "اگه همهچیز رو خداوند خلق کرده، خود خداوند رو چه کسی خلق کرده؟ 🧐",
    "output": "💡| موجودات دو جورند: محتاج و غیرمحتاج. همۀ ما مخلوقات چون محدودیم، محتاجیم؛ و خداوند چون نامحدوده، بینیاز و غنیه. همچنین هر زمان که صفتی و خصوصیتی در کسی و چیزی، ذاتی باشه؛ دیگه نیاز به غیر خودش پیدا نمیکنه. خداوند نیاز به علت نداره، چون هستی و وجودش مال خودشه. وجود برای خدا و یا چرب بودن روغن، ویژگیهای ذاتی هستن؛ پس نیازی به علت هم ندارن."
  },
  {
    "input": "خلافت امام علی علیهالسلام، چه فایدهای برای مردم اون زمان داشت؟ امام علی علیهالسلام توی مدت کوتاه خلافتشون، تونستن کمکی به جامعۀ اون زمان بکنن؟ 🧐",
    "output": "💡| امام علی علیهالسلام در خلافت چهار سال و نه ماهۀ خودشون با اینکه نتونستن اوضاع درهمریختۀ جهان اسلام رو کاملاً به حال اول برگردونن؛ ولی این خلافت از سه جهتِ عمده موفقیت حاصل کرد: اول: سیرۀ عدالتمدارانه؛ دوم: برجای گذاشتن ذخایر گرانبهایی از معارف الهی و علوم حقۀ اسلامی؛ سوم: تربیت کردن گروه انبوهی از رجال دینی و دانشمندان اسلامی."
  },
  {
    "input": "علت رونق پیدا کردن علوم تجربی بعد از قرون وسطی و در عصر رنسانس چی بود؟ 🧐",
    "output": "💡| در قرن شانزدهم میلادی، دخالت بیجایی که کلیسا به اسم دین مسیحیت و عقلانیت ارسطو، در مسائل مختلف کرده بود، باعث شد عموم مردم و دانشمندان اروپایی نسبت به دین و اصول عقلی بدبین بشن و همین باعث شد تجربه و آزمایش، تنها راه کشف واقعیت تلقی بشه. و روزبهروز بیشتر رونق پیدا کنه."
  },
  {
    "input": "پوشش خانمها در زمان قبل از اسلام چطور بوده؟ 🧐",
    "output": "💡| برای اعراب اون عصر، پوشش و عفاف ارزش محسوب میشده. علاوهبر آیات، شواهد بسیاری توی اشعار جاهلی و گزارشهای تاریخی از هنجار بودن پوشش خانومها، حتی در ناحیۀ سر و صورت، حکایت میکنه. درسته که اسلام ترسیم دقیق و جامعتری از پوشش ارائه کرده، و قوانین و ضوابطی برای اون تعیین کرده که قطعاً قبل از اسلام با این دقت وجود نداشته؛ اما بهطور کلی اصل رعایت پوشش خانمها تقریبا در همۀ فرهنگهای اصیل وجود داشته."
  },
  {
    "input": "اگه خدا مرکب نیست، چطور از روح خود در انسان دمیده؟ 🧐",
    "output": "💡| خدا روح نداره، بلکه روح یکی از مخلوقاته و در اختیارِ خداست و اونو به ما داده. یعنی چی؟ یعنی مثلاً من وقتی پول دارم، و اون پول رو به شما میدم، خب اینجا آیا من «پولم»؟ یا پول در اختیار منه؟ مشخصه که دومی. حالا اینم همینه... روح در «اختیار» خداست، و خدا روح نیست!"
  }
]